==============
PASTOR ET OVES
==============

:date: 2014-02-25 02:05

Hic vir, quī in campō ambulat, pāstor Iūliī est. Pāstor nōn
sōlus est in campō, nam canis niger cum eō est et centum
ovēs: ūna ovis nigra et ūndēcentum ovē albae. Pāstor ūnam
ovem nigram et multās ovēs albās habet. Is est dominus ovis
nigrae et ovium albārum. Pāstor ovī nigrae et ovibus albīs
aquam et cibum dat. Cum ūnā ove nigrā et ūndēcentum ovibus
albīs pāstor in campō est.

Cibus ovium est herba, quae in campō est. In rīvō est aqua.
Ovēs in campō berbam edunt, et aquam bibunt ē rīvō, quī
inter campum et silvam est. Canis herban nōn ēst, neque
pāstor herban ēst. Cibus pāstōris est pānis, quī inest in
saccō. Iūlius pāstōrī suō pānem dat. Pāstor canī suō cibum
dat: canis ā pāstōre cibum accipit. Itaque canis pāstōrem
amt.

In Italiā sunt multī pāstōrēs. Quī viā Appiā Rōmā Brundisium
it multōs pāstōrēs videt in campīs. Numerus pāstōrum magnus
est. Dominī pāstōribus suīs cibum dant. Canēs ā pāstōribus
cibum accipiunt.

Post campum nontēs sunt. Inter montēs sunt vallēs. In campō
est collis.  (Collis est mōns parvus.) In colle arbor est.
In silvā multae arborēs sunt. Ovēs nōn in silvā neque in
monte, sed in campō sunt. In silvā est lupus. Pāstor et ovēs
lupum timent, nam lupus ovēs ēst. In silvīs et in montibus
lupī sunt, in vallibus nūllī sunt lupī.

Sōl in caelō est suprā campum. in caelō nūlla nūbēs vidētur.
Caelum est suprā terram. Montēs et vallēs, campī silvaeque
sunt in terrā. In caelō sōl et nūbēs sunt, sed suprā hunc
campum caelum sine nūbibus est. Itaque sōl lūcet in campō.

Pāstor in sōle ambulat. Sub arbore autem umbra est. Pāstror,
quī nūllam nūbem videt in caelō, cum cane et ovibus ad
arborem adit.  Pāstor umbram petit. Eiam ovēs umbram petunt:
post pāstōrem ad arborem adeunt. Pāstor ovēs suās ad arborem
dūcit.

Ecce pāstor in umbrā arboris iacet cum cane et ovibus. Arbor
pāstōrī et canī et ovibus umbram dat; sed ovis nigra cum
paucīs aliīs in sōle iacet. Pāstor, quī fessus est, oclōs
claudit et dormit. Canis nōn dormit.

Dum pāstor in berbā ormit, ovis nigra ab ovibus albīs abit
et ad rīvum currit. Ovis nigra ovēs albās relinquit et rīvum
petit; aquam bibit ē rīvō, et in silvam intrat!

Canis lātrat: "Baubau!" Pāstor oculōs aperit, ovēs aspicit,
ovem nigram nōn videt. Pāstor ovēs numerat: "Ūna, duae,
trēs, quattuor, quīnque...  ūndēcentum." Numerus ovium est
ūndēcentum, nōn centum.  Nūllae ovēs albase absunt, sed
abest ovis nigra. Pāstor et canis ovēs albās relinquunt et
silvam petunt. Pāstor saccum cum pāne in colle relinquit.

Dum cēterae ovēs ā pāstōre numerantur, ovis nigra in magnā
silvā, ubi via nūlla est, errat. Ovis, quae iam procul ā
pāstōre cēterīsque ovibus abdest, neque caelum neque sōlem
suprā sē videt. Sub arboribus sōl nōn lūcet. Ovis nigra in
umbrā est.

In terrā inter arborēs sunt vestīgia lupī. Ubi est lupus
ipse? Nōn procul abest. Ovis vestīgia lupī in terrā videt,
neque lupum ipsum videt. itaque ovis lupum nōnn timet. Parva
ovis sine timōre inter arborēs errat.

Lupus autem prope ovem est. PKa-stor et canis procul ab eā
sunt. Lupus, quī cibum nōn habet, per silvam errat. Lupus in
silvā cibum quaerit, dum pāstor et canis ovem ngram
quaerunt.

Pāstor: "Ubi est ovis ngra? Age! auaere ovem, canis, et
reperī eam!" Canis ovem quaerit et vestīgia eius in terrka-
reperit, neque ovem ipsam reperit. Canis lātrat.

Pāstor: "Ecce vestīgia ovis. Ubi est ovis ipsa? Dūc mē ad
eam, canis!" Canis dominum suum per silvam dūcit ad ovem,
sed ovis procul abest.

Lupus ululat: "Uhū!" Et ovis et canis lupum audiunt. Canis
currit. Ovis cōnsistit et exspectat dum lupus vernit. Ovis
bālat: "Bābā!"

Ecce lupus quī ante ovem est! Iam ovis lupum ipsum ante sē
videt. Oculī lupī in umbrā lūcent ut gemmae et dentēs ut
margarītae. Parava ovis oculōs claudit et dentēs lupī
exspectat. Lupus collum ovis petit dentibus...

Sed ecce canis accurrit! Lupus sē ab ove vertit ad canem,
quī ante lupum cōnsistit et dentēs ostendit. Lupus ululat.
Canis lātrat. Ovis bālat.

Pāstor, quī iam prope est, clāmat: "Pete lupum!" Canis
clāmōrem pāstōris audit, et sine timōre lupum petit. Lupus
autem ovem relinquit et montēs petit.

Pāstor quoque accurrit et ovem suam, quae in terrā iacet,
aspicit. In collō eius sunt vestīgia dentium lupī! Ovis
oculōs aperit et ad pāstōrem suum bālat.

Pāstor laetus ovem in umerōs impōnit eamque portat ad
cēteraās ovēs, quae sine pāstōre in campō errant.

Procul in monte lupus ululat.
