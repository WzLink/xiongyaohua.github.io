==============
TABERNA ROMANA
==============

:date: 2014-02-12 02:05

Ecce taberna Rōmāna, in quā gemmae et margarītae multae
sunt. Cuius est haec taberna? Albīnī est. Albīnus hanc
tabernam habet. Quī tabernam habet tabernārius est. Albīnus
est tabernārius Rōmānus quī gemmās et margarītās vēndit.
Aliī tabernāriī librōs vēndunt, aliī māla et pira, aliī
rosās et līlia.

Gemmae et margarītae sunt ōrnāmenta. Ānulus cum gemmā
ōrnāmentum pulchrum est. Etiam līnea cum margarītīs
ōrnāmentum est. Līnea sine margarītīs nōn est ōrnāmentum!

Multae fēminae quae in hāc viā ambulant ante tabernam Albīnī
cōnsistunt, nam fēminae ōrnāmentīs dēlectantur. Eae quae
magnam pecūniam habent multa ōrnāmenta emunt. Quae nūllam
aut parvam pecūniam habent ōrnāmenta aspiciunt tantum, nōn
emunt. Etiam virī multī ad hanc tabernam adeunt. Quī magnam
pecūliam habent ōrnāmenta emunt et fēminīs dant; cēterī
rūrsus abeunt. Fēminae quārum virī magnam pecūniam habent
multa ōrnāmenta ā virīs suīs accipiunt.

Aemilia, cuius vir pecūniōsus est, multa ōrnāmenta ab eō
accipit. Aemilia ānulum in digitō et margarītās in collō
multaque alia ōrnāmenta habet. Ānulus digitum aemiliae
ōrnat, margarītae collum eius ōrnant. Fēminae gemmīs et
margarītīs ānulīsque ōrnantur.

In viā prope tabernam Albīnī vir et fēmina ambulant. Quī vir
et quae fēmina? Est Mēdus, quī cum Lÿdiā, amīcā suā,
ambulat. Mēdus est servus Iūliī, sed dominus euis Rōmae nōn
est. Mēdus sine dominō suō cum fēminā fōrmōsā in viīs Rōmae
ambulat.

Lÿdia ōrnāmentum pulchrum in collō habet. Quod ōrnāmentum?
Ōrnāmentum quod Lÿdia habet est līnea margarītārum. Collum
Lÿdiae margarītīs pulchrīs ōrnātur; Lÿdia autem nūllum aliud
ōrnāmentum habet, quia pecūniōsa nōn est, neque pecūniōsus
est amīcus eius.

Albīnus clāmat: "Ōrnāmenta! Ōrnāmenta fēminārum!
Ōr-nā-men-ta! Emite ōrnāmenta!"

Lÿdia cōnsistit osculōsque ad tabernam Albīnī vertit: Lÿdia
tabernam aspicit. Mēdus nōn cōnsistit neque tabernam aspict.

Lÿdia: "Cōnsiste, Mēde! Aspice illam tabernam! Ō, quam
pulchra sunt illa ōrnāmenta!" Lÿdia tabernam Albīnī digitō
mōstrat. Mēdus sē vertit, tabernam videt, cum Lÿdiā ad
tabernam adit. Mēdus et Lÿdia ante tebernam cōsistunt.
Albīnus eōs salūtat et margarītās in līneā ante oculōs
Lÿdiae tenet: Albīnus Lÿdiae margarītās ostendit.

Albīnus: "In hōc ōrnāmentō vīgintī margarītae magae sunt.
Nōnne pulchrae sunt hae margarītae?"

Mēdus: "Amīca mea multās margarītās habet."

Lÿdia: "In hāc tabernā multa alia ōrnāmenta sunt."

Albīnus iīs trēs ānulōs sine gemmīs ostendit: "Aspicite hōs
ānulōs! Nōnne hī ānulī pulchrī sunt?"

Mēdus et Lÿdia ānulōs aspiciunt.

Lÿdia: "In hīs ānulīs gemmae nūllae sunt!"

Mēdus Albīnum interrogat: "Quot nummīs cōnstat ānulus in quō
gemma est?"

Albīnus Mēdō ānulum gemmātum ostendit.

Albīnus: "Hic ānulus centum nummīs cōnstat."

Mēdus: "Quid?"

Albīnus: "Pretium huius ānulī est centum sēstertiī."

Mēdus: "Centum sēstertiī? Id magnum pretium est!"

Albīnus: "Immō parvum pretium est! Aspice hunc ānulum: in
hōc ānulō magna gemma est. Tanta gemma sōla octōgintā
sēsteriīs cōnstat."

Mēdus: "Num ānulus sine gemmā vīgintī tantum sēstertiīs
cōnstat?" Albīnus nōn repondet.

Mēdus, quī alium ānulum gemmātum post Albīnum videt: "Hic
ānulus pulcher nōn est. Quot sēstertiīs cōnstat ille
ānulus?"

Albīnus: "Quī ānulus?"

Mēdus: "Ille post tē. Quantum est pretium illīus ānulī?"
Mēdus ānulum post Albīnum digitō mōnstrat.

Albīnus: "Ille quoque ānulus centum sēstertiīs cōnstat.
Pretium illīus ānulī tantum est quantum huius; sed amīca tua
hunc ānulum amat, nōn illum."

Lÿdia ānulum gemmātum ante oculōs tenet.

Lÿdia: "Ō, quam pulchrum hoc ōrnāmentum est! Illud
ōrnāmentum nōn tam pulchrum est quam hoc, neque illa gemma
tanta est quanta haec." 

Mēdus: "Tanta gemma ad tam parvum ānulum nōn convenit."

Lÿdia, quae haec verba nōn audit, Mēdō digitōs suōs
ostendit, in quibus nūllī ānulī sunt.

Lÿdia : "Aspice, Mēde! In digitīs meīs nūllī sunt ānulī.
Aliae fēminae digitōs ānulōrum plēnōs haben -- meī digitī
vacuī sunt!"

Mēdus: "Scculus quoque meus vaccus est!"

Lÿdia ānulum in mēnsā pōnit. In oclīs eius lacrimae sunt.
Mēdus, quī lacrimās videt, sacculum suum in mēnsā pōnit --
neque vaccus est scculus, sed plēnus nummōrum! Quanta
pecūnia est in sacculō Mēdī? in eō nōnāgintā sēstertiī
īnsunt.

Mēdus: "Ecce sēstertiī nōnāgintā."

Albīnus: "Sed nōnāgintā nōn satis est. Pretium ānulī est
sēstertiī centum!"

Lÿdia: "Dā­huic tabernāriō centum sēstertiōs!"


