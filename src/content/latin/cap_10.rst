==================
BESTIAE ET HOMINES
==================

:date: 2014-03-03 10:05

Equus et asinus, leō et lupus, canis et ovis bēstiae sunt.
Leō et lupus sunt bēstiae ferae, quae alās bēstiās capiunt
et edunt. in Āfricā sunt multī leōnēs. Pāstōrēs Āfricae
leōnēs timent, nam leōnēs nōn sōlum ovēs pāstōrum edunt, sed
etiam pāstōrēs ipsōs! Nōn bēstia, sed homō est pāstor;
leōnēs autem nōn sōlum aliās bēstiās, sed etiam hominēs
edunt. Ferae et hominēs amīcī nōn sunt. Canis amīcus hominis
est, ea bēstia fera nōn est.

Aliae bēstiae sunt avēs, aliae piscēs. Aqualia est magna
avis fera, quae parvās avēs capit et ēst. Avēs in āere
volant. Piscēs in aquā natant. Hominēs in terrā ambulant.
Avis duās ālās habet. Homō duōs pedēs habet. Piscis neque
ālās habet. Homō duōs pedēs habet. Piscis neque ālās neque
pedēs hbet. Avis quae volat ālās movet. Homō quī ambulat
pedēs movet. Piscis quī natat caudam movet. Cum avis volat,
ālae moventur. Cum homō ambulat, pedēs moventur. Cum piscis
natat, cauda movētur. Quī ambulat vestīgia in terrā facit.
Quī voalt aut natat vestīgia nōn facit.

In hortō et in silvā multae avēs sunt. Canis avēs, quae
inter arborēs volant, aspicit. Canis ipse nōn volat, nam
canis ālās nōn habet. Canis volāre nōn potest. Neque pāstor
volāre potest. Pāstor duōs pedēs habet, itaque pāstor
ambulāre potest. hominēs ambulāre possunt, quod pedēs
habent, neque volāre possunt, quod ālās nōn habent.

Mercurius autem ut avis volāre potest, nam in pedibus et in
petasō eius ālae sunt. Mecurius nōn homō, sed deus est.
Mercurius est deus mercātōrum. (Mercātor est homō quī emit
et vēndit) Mercurius imperia deōrum ad hominēs prtat, is
enim nūntius deōrum est.

Piscēs neque volāre neque ambulāre possunt. Piscēs in aquā
natāre possunt. Etiamne hominēs natāre possunt? Aliī hominēs
natāre pssunt, aliī nōn possunt. Mārcus et Quīntus natāre
possunt, Iūlia nōn potest.

Neptūnus natāre potest; is enim deus maris est. (Ōceanus est
magnum mare.) Mercurius et Neptūnus deī Rōmānī sunt. Rōmānī
et Graecī deōs multōs habent. Hominēs deōs neque vidēre
neque audīre possunt. Deī ab hominibus neque vidērī neque
audīrī possunt.

Padus magnum flūmen est. In eō flūmine multī sunt piscēs.
Piscēs in aquā flūminis natant. In flūminibus et in maribus
magnus numerus piscium est. Flūmina et maria plēna sunt
piscium. Hominēs multōs piscēs capiunt. Nēmō piscēs flūminum
et marium numerāre potest. Piscēs numerārī nōn possunt.

Piscēs in aquā vīvunt, neque in terrā vīvere possunt, nam
piscēs in āere spīrāre nōn possunt. Homō sub aquā spīrāre
nōn potest. Homō vīvit, dum spīrat. Quī spīrat vīvus est,
quī nōn spīrate est mortuus. Homō mortuus neque vidēre neque
audīre, neque ambulāre neque currere potest. Homō mortuus sē
movēre nōn potest. Cum homō spīrat, anima in pulmōnēs intrat
et rūrsus ex pulmōnibus exit. Anima est āēr quī in pulmōnēs
dūcitur. Quī animam dūcit animal est. Nōn sōlum hominēs, sed
etiam bēstiae animālia sunt. Alia animālia in terrā vīvunt,
alia in marī

Sine animā nēmō potest vīvere. Homō quī animam nōn dūcit
vīvere nōn potest. Spīrāre necesse est hominī. Ēsse quoque
hominī necesse est, nēmō enim sine cibō vīvere potest.
Necesse est cibum habēre. Pecūniam habēre necesse est, nam
quī pecūniam nōn habet cibum emere nōn potest. Sine pecūniā
cibus emī nōn potest. Necesse nōn gemmās habēre, nēmō enim
gemmās ēsse potest. Gemmase edī nōn possunt; sed quī gemmās
suās vēndit pecūniam facere et cibum emere potest. Mercātor
quī ōrnāmenta vēndit magnam pecūniam facit. Fēminae quae
pecūniam facere volunt ōrnāmenta sua vēndunt.

Avēs nīdōs faciunt in arboribus; nīdī eārum inter rāmōs est
folia arborum sunt. Aquilae in montibus nīdōs faciunt. In
nīdīs sunt ōva. Avēs ōva pariunt, ex quibus parvī pullī
exeunt. Canis nōn ōva, sed pullōs vīvōs parit. Fēminae
līberōs pariunt.

Mārcus et Quīntus et Iūlia in hortō sunt. Iūlia pilam tenet
et cum puerīs pilā lūdere vult, neque iī cum puellā lūdere
volunt; puerī enim nīdōs quaerunt in arboribus. Itaque
puella lūdit cum cane suā Margarītā.

Iūlia: "Cape pilam, Margarīta!"

Canis pilam capit et caudam movet. Puella laeta rīdet et
canit. Puerī puellam canere audiunt.

Quīntus: "Audi: Iūlia vōcem pulchram habet."

Mārcus: "Vōx eius nōn pulchar est"

Canis avem suprā sē volāre videt eamque capere vult, neque
potest. Canis īrātus lātrat: "Baubau!" Eius vōx pulchra nōn
est, canis cancere nōn potest! Avēs canere possunt, piscēs
nōn possunt: piscēs vōcēs nōn habent.

Cum aquila suprā hortum volat et cibum quaerit, parvae avēs
canere nōn audent, et inter folia arborum sē occultant.
Itaque aquila eās reperīre nōn potest. Neque avēs neque nīdī
avium ab aquilā reperīrī possunt, quod rāmīs et foliīs
occultantur.

Mārcus autem nīdum reperit et Quīntum vocat: "Venī, Quīnte!
In hāc arbore nīdus est." Accurrit Quīntus.

Mārcus: "Age! Ascende in arborem, Quīnte!"

Quīntus in arborem ascendit; iam is suprā Mārcum in arbore
est. Mārcus ipse in arborem ascendere nōn audet!

Mārcus interrogat: "Quot sunt ōva in nīdō?"

Quīntus: "Nūlla ōva, set quattuor pullī."

Nīdus est in parvō rāmō. Rāmus quī nīdum sustinet n-n
crassus, sed tenuis est. Rāmus tenuis Quīntum sustinēre nōn
potest, is enim puer crassus est. Ecce rāmus cum puerō et
nīdō et pullīs ad terram cadit!

Mārcus Quīntum ad terram cadere videt. Rīdetne Mārcus? Nōn
rīdet. Mārcus enim perterritus est. Iam Quīntus et pullī
quattuor sub arbore iacent. Neque puer neque pullī sē
movent. Pullī mortuī sunt. Quīntusne mortuus est? Nōn est.
Quīntus enim spīrat.Quī spīrat mortuus esse nōn potest. Sed
Mārcus eum spīrāre nōn videt, neque enim anima vidērī
potest.

Quid facit Mārcus? Mārcus perterritus ad vīllam currit et
magnā vōce clāmat: "Age! Venī, pater!"

Iūlius puerum vocāre audit et exit in hortum. Pater fīlium
perterrtum ad sē accurrere videt eumqum interogat: "Quid
est, Mārce?"

Mārcus " "Quīntus...est...mortuus!"

Iūlius: "Quid? mortuus? Ō deī bonī!"

Pater, ipse perterritus, cum Mārcō ad Quīntum currit. Iūlia
quoque accurrit cum cane suā. Quīntus oculōs aperit. Iūlius
eum oculōs apeīre videt.

Iūlius: "Ecce oculō aperit: ergō vīvus est."

Mārcus et Iūlia Quīntum vīvum esse vident. Puer autem
ambulāre nōn potest, neque enim pedēs eum sustinēre possunt;
ergō necesse est eum portāre.

Quīntus ā Iūliō in vīllam portātur et in lectō pōnitur.

Aemilia fīlium suum ā Iūliō portārī videt, et interrogat:
"Cūr puer ipse ambulāre nōn potest?"

Iūlius: "Quīntus ambulāre nōn potest, quod nōn est avis
neque ālās habet! Quī volāre vult neque potest, ad terram
cadit!"

Aemilia Quīntum ā Iūliō in lectō pōnī aspicit.
